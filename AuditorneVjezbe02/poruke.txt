Srednjoškolke Klara i Petra vole se dopisivati preko maaaaaliiih papirića za vrijeme nastave, jer su mobiteli zabranjeni. Međutim, kako ne sjede zajedno u klupi jer Klara sjedi u drugom redu do prozora, a Petra u četvrtom redu do zida osmislile su posebnu tajnu abecedu za dopisivanje putem papirića. Kada napišu poruku uvijek ju šalju preko nekoliko ljudi u razredu, pa tako i preko Perice.

Pericu jako zanima oko čega se Petra i Klara dopisuju te je na temelju par poruka uspio dešifrirati tajnu abecedu, ali bi volio da mu vi pomognete napisati program koji će brzinski prevesti poruku kad mu dospije u ruke kako Klara i Petra ne bi skužile da ju Perica čita.


Perica je primijetio da:

Jedna poruka se uvijek sastoji od 10 brojeva
Svaki broj u poruci je zapravo slovo engleske abecede: 1 je A, 2 je B… Z je 26
Ukoliko je 10. broj 0, onda to zapravo znači da na kraju poruke piše „KRAJ PORUKE!
Ukoliko na kraju poruke ne piše broj 0 onda znači da slijedi papirić s ostatkom teksta koji je vezan uz prethodnu poruku